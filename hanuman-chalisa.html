<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="IE=edge">
    <title>Hanuman Chalisa</title>
    <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css">
    <link rel="stylesheet" href="style2.css">
    <script src="header.js"></script>
    <script src="javascript.js"></script>
</head>
<body>

    <!-- Static Toolbar -->
    <!-- Placeholder for header -->
    <div id="header-placeholder"></div>

    <!-- Content Section for Hanuman Chalisa -->
    <section id="chalisa" class="content">
        <p class="icon"><i class="fas fa-praying-hands"></i></p> <!-- Icon -->
        <h2>श्री हनुमान चालीसा</h2>
        <pre style="border: 2px solid red; padding: 10px;">
श्री हनुमान चालीसा

॥दोहा॥

श्रीगुरु चरन सरोज रज, निज मनु मुकुरु सुधारि।
बरनउँ रघुबर बिमल जसु, जो दायकु फल चारि॥
बुद्धिहीन तनु जानिके, सुमिरौं पवन-कुमार।
बल बुद्धि विद्या देहु मोहिं, हरहु कलेस बिकार॥

॥चालीसा॥

जय हनुमान ज्ञान गुण सागर।
जय कपीस तिहुँ लोक उजागर॥ 1 ॥

रामदूत अतुलित बलधामा।
अंजनि-पुत्र पवनसुत नामा॥ 2 ॥

महाबीर बिक्रम बजरंगी।
कुमति निवार सुमति के संगी॥ 3 ॥

कंचन बरन बिराज सुबेसा।
कानन कुण्डल कुँचित केसा॥ 4 ॥

हाथ बज्र औ ध्वजा बिराजै।
काँधे मूँज जनेऊ साजै॥ 5 ॥

शंकर सुवन केसरी नंदन।
तेज प्रताप महा जग बन्दन॥ 6 ॥

विद्यावान गुणी अति चातुर।
राम काज करिबे को आतुर॥ 7 ॥

प्रभु चरित्र सुनिबे को रसिया।
राम लखन सीता मन बसिया॥ 8 ॥

सूक्ष्म रूप धरि सियहिं दिखावा।
बिकट रूप धरि लंक जरावा॥ 9 ॥

भीम रूप धरि असुर सँहारे।
रामचन्द्र के काज सँवारे॥ 10 ॥

लाय सजीवन लखन जियाये।
श्रीरघुबीर हरषि उर लाये॥ 11 ॥

रघुपति कीन्ही बहुत बड़ाई।
तुम मम प्रिय भरतहि सम भाई॥ 12 ॥

सहस बदन तुम्हरो जस गावैं।
अस कहि श्रीपति कण्ठ लगावैं॥ 13 ॥

सनकादिक ब्रह्मादि मुनीसा।
नारद सारद सहित अहीसा॥ 14 ॥

जम कुबेर दिगपाल जहाँ ते।
कबि कोबिद कहि सके कहाँ ते॥ 15 ॥

तुम उपकार सुग्रीवहिं कीन्हा।
राम मिलाय राज पद दीन्हा॥ 16 ॥

तुम्हरो मन्त्र बिभीषण माना।
लंकेस्वर भए सब जग जाना॥ 17 ॥

जुग सहस्र जोजन पर भानू।
लील्यो ताहि मधुर फल जानू॥ 18 ॥

प्रभु मुद्रिका मेलि मुख माहीं।
जलधि लाँघि गये अचरज नाहीं॥ 19 ॥

दुर्गम काज जगत के जेते।
सुगम अनुग्रह तुम्हरे तेते॥ 20 ॥

राम दुआरे तुम रखवारे।
होत न आज्ञा बिनु पैसारे॥ 21 ॥

सब सुख लहै तुम्हारी सरना।
तुम रक्षक काहू को डर ना॥ 22 ॥

आपन तेज सम्हारो आपै।
तीनों लोक हाँक तें काँपै॥ 23 ॥

भूत पिशाच निकट नहिं आवै।
महाबीर जब नाम सुनावै॥ 24 ॥

नासै रोग हरै सब पीरा।
जपत निरन्तर हनुमत बीरा॥ 25 ॥

संकट तें हनुमान छुड़ावै।
मन क्रम वचन ध्यान जो लावै॥ 26 ॥

सब पर राम तपस्वी राजा।
तिनके काज सकल तुम साजा॥ 27 ॥

और मनोरथ जो कोई लावै।
सोई अमित जीवन फल पावै॥ 28 ॥

चारों जुग परताप तुम्हारा।
है परसिद्ध जगत उजियारा॥ 29 ॥

साधु सन्त के तुम रखवारे।
असुर निकन्दन राम दुलारे॥ 30 ॥

अष्ट सिद्धि नौ निधि के दाता।
अस बर दीन जानकी माता॥ 31 ॥

राम रसायन तुम्हरे पासा।
सदा रहो रघुपति के दासा॥ 32 ॥

तुम्हरे भजन राम को पावै।
जनम जनम के दुख बिसरावै॥ 33 ॥

अन्तकाल रघुबर पुर जाई।
जहाँ जन्म हरिभक्त कहाई॥ 34 ॥

और देवता चित्त न धरई।
हनुमत सेइ सर्ब सुख करई॥ 35 ॥

संकट कटै मिटै सब पीरा।
जो सुमिरै हनुमत बलबीरा॥ 36 ॥

जय जय जय हनुमान गोसाईं।
कृपा करहु गुरुदेव की नाईं॥ 37 ॥

जो सत बार पाठ कर कोई।
छूटहि बन्दि महा सुख होई॥ 38 ॥

जो यह पढ़ै हनुमान चालीसा।
होय सिद्धि साखी गौरीसा॥ 39 ॥

तुलसीदास सदा हरि चेरा।
कीजै नाथ हृदय महँ डेरा॥ 40 ॥

॥दोहा॥

पवनतनय संकट हरन, मंगल मूरति रूप।
राम लखन सीता सहित, हृदय बसहु सुर भूप॥
        </pre>
    </section>

    <footer>
        <p>&copy; 2024 Hanuman Bhakti. All Rights Reserved.</p>
    </footer>

    <script>
        window.onload = function() {
            loadHeader()
        };
    </script>
</body>
</html>
